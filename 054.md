ПРОДЪЛЖЕНИЕ ОТЪ НОЩЬТА	4.3
— Или, кажи ни по́-добрѣ, отъ когато даде дрѣхата си въ Хаджи-Шадовата улица, додѣто отиде у Марка, чорбаджи, дѣка бѣше? обърнѫ хитро въпроса беятъ. Такъвъ ясенъ въпросъ непобѣдимо извикваше и ясенъ отговоръ. Но докторъ Соколовъ го не даде. По откритото му лице се четете силна вѫтрѣшна борба, нравственно страдание.
Това смущение и това мълчание бѣхѫ по́ясни отъ исновѣдь. Тѣ допълняха другитѣ доказателства. Беятъ виждаше прѣдъ себе си виновникътъ, но попита за послѣденъ пѫтъ:
— Кажи дека бѣше по него врѣме, челеби?
— Не могѫ да кажѫ, отговори тихо и рѣшително докторътъ. Такъвъ отговоръ порази всички. Нечу Аазата смигнѫ иронически на Стефчова, като че му казваше: улови се, клетиятъ, въ примката.
— Казвай, челеби? Дѣ си билъ по това врѣме? ,	— Това не могѫ да кажѫ по никой начинъ ...
то е тайна, която моята докторска и човѣшка честь ми не позволяватъ да явгѫ. Но въ Петканчовата улица не съмъ билъ!
Беятъ настояваше да каже, като му посочваше лошитѣ послѣдствия отъ това мълчание. Но докторътъ гледаше вече спокойно, като човѣкъ, който е казалъ всичко, каквото е ималъ да каже.
— Нѣма ли да кажешъ нѣщо?
— Сичко казахъ.
— Тогава, челеби, ти ще ни бѫдешъ тая нощь гостянинъ... Заведете челебиятъ въ затвора! каза беятъ строго. Слисаниятъ докторъ излѣзе, зашеметенъ отъ тоя купъ обвинения, конто не бѣше въ състояние да убори; защото, както той самъ каза, по никой начинъ не можеше да обади дѣ е билъ снощи по три часа.

[original](images/054.jpg)