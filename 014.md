ГОСТЪ.	7
— Бабо, азъ, кога порастѫ, и бачо Василъ, и бачо Георги, ще земемъ нашата калѫчка и ще исколимъ всичкитѣ турци, извика Петърчу.
— Оставете баре единъ живъ, бабината!
— Какъ е Асенъ ? попита Марко жена си, която се задаваше отъ кѫщи.
— Огъньтъ му минѫ — спи сега, отговори тя.
— Що му трѣбало да глѣда тия работи? каза безпокойно баба Иваница, сега ей го болно.
Марко се понамръщи, но не отговори нищо. Трѣба да забѣлѣжимъ, че Асенча го бѣше втресло днесъ, защото изъ прозорцитѣ на училището бѣше видѣлъ трупътъ на обезглавеното дѣте на Генча Бояджиятъ, що бѣхѫ докарали отъ полето въ черковния дворъ. Марко прибърза да промѣни разговорътъ и се обърна къмъ дѣцата:
— Сега мирувайте да чуеме бачо ви, какво ще ни раскаже... послѣ всички ще испѣйте една пѣсень. Василе, я расправи, днесъ какво ви прѣдава учительтъ?
— Урокътъ отъ Всеобща история.
— Добрѣ, раскажи ни отъ историята; кое бѣше?
— Война за наслѣдството на испанския прѣстолъ.
— За шпаньолцитѣ ли ? Остави ги, тѣ не ни влазьъ-тъ въ работа... Кажи нѣщо за Русия.
— Кое? питаше Василъ.
— Напримѣръ, за Ивана грозниятъ, за Бонапарта, кога запалилъ Москва...
Марко не довърши думата си. Изрухтѣ нѣщо въ тъмното дъно на двора; керемиди паднахѫ съ трясъкъ отъ стрѣхата на зидътъ. Кокошкитѣ и пилцитѣ искукудѣчихѫ уплашени и се разсхвърчахѫ насамъ съ настръхналъ перушинякъ. Слу

[original](images/014.jpg)