ФИЛОСОФИЯТА И ДВѢ ВРАБЧЕТА

363

да усѣтя къмъ какво нищожество се е била приковала душата ми. Сега тя се пробужда, като орелъ, и трѣпва крилѣ и ги расперва, и като него волно, свободно хвърчи въ безконечното пространство... Колко съмъ щастливъ, охъ!

И Кандовъ продължи да върви задълбанъ въ тия освѣжителни размишления. Той усѣщаше, че едно тѣжко брѣме се свали отъ рамената му. Сега той се усмихваше побѣдоносно. Той се усмихваше и чудѣше какъ жалко, какъ глупо се свърши тая борба въ душата му! Той исхвърли изъ неѭ Рада, както нѣкой исхвърля изъ прозореца си непотрѣбенъ черепъ отъ разбита паница... Радиний образъ стоеше така далеко, така далекр въ мъглявата безконечность, блѣденъ, безжизненъ и облаченъ, като развѣнъ, при внезапно пробуждение, сънь. Той се почувствова окопитенъ и новъ; сега, булото падня отъ очитѣ му, и виждаше явно, и познаваше всичко, и се интересуваше отъ онова, което го окрѫжаваше, и земаше участие въ дребнитѣ интереси на живота. Той поздрави привѣтливо, като никога, ония, който го срѣшнахя, разговори се съ Павлаки Недевъ за гюла му, распита го каква бѣше ланската цѣна и колко маскала мисли да покара тая година; купи си половппа ока череши отъ една бакалница и се завръщаше веселъ у дома си.

Той се завръщаше веселъ, като че иде отъ свадба, а не отъ погребение.

Като минуваше край зида на една градина, единъ дъждъ отъ бѣли листенца, като маргаритъ, посипа главата му.

Той вдигна очи и впдѣ, че това бѣше цвѣтъ отъ сливата, която бѣ надвѣсила клони надъ улицата. Цвѣтътъ се ронѣше отъ едно клонче, на което играяхя двѣ врабчета и се цалувахя съ човкитѣ си...

Кандовъ оставя вкамъненъ!

Всичкото му краснорѣчпе и философия исчезнахж, като димъ прѣдъ видътъ па тая любовна сцена...

![original](images/404.jpg)

