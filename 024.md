БУРЯТА

17

лукаво и злобно, като на маймуната. Другарьтъ му нисъкъ, мускулястъ, схромъ и съ скотоподобно лице, по което личахѫ най-животински инстинкти и жестокость, влѣзнѫ слѣдъ него съ хрътката и прѣтвори вратата.

Емексизъ-Пехливанъ поглѣдна сърдито воденчаря.

И двамата снѣха мокритѣ си ямурлуци.

— Защо не отваряшъ воденчарино? попита той. Воденчарятъ пзбъбла нѣкакво смутено извинение, като се наведе покорно до земята и хвърли безпокоенъ погледъ къмъ дъното на воденицата, дѣто спѣше Марийка.

— Ти самъ ли си тука? И Емексизътъ се обърнѫ.

— Самичъкъ, отговори бързо воденчарятъ, па като помисли, че лъжата и безполезна, притури: и дѣтето спи тамъ.

Въ тоя мигъ Марийка се отви и обърнѫ лицето си на самъ. Блѣдното сияние на ламбицата играяше по бѣлата и́ испъчена гушка. Турцитѣ впиха жадни поглѣди въ заспалата дѣвойка. Студенъ потъ облѣ челото на воденчаря. Емексизътъ се обърнѫ съ притворно добродушенъ видъ къмъ него: чорбаджи, стори трудъ и иди ни купи едно стъкло ракия.

— Пехливанъ-ага, сега е срѣдъ нощь, и всички кръчми сѫ затворени въ града, отговори воденчарятъ, растреперанъ отъ страшната мисълъ да остави Марийка сама съ тия хора.

Куциятъ възрази: иди, иди, за наша честъ се́ ще се найде нѣкѫдѣ откритъ дюкянъ. Ние искаме да ни почерпишъ тука, приятелство тъй се завръзва...

![original](images/024.jpg)

