238
ВЪ КОЛИБАТА
— Хай да се не ощури макаръ! А тя трѣбаше, ракийца, за даскала да се съвземе, каза Остенътъ, като гледаше Огнянова, който си кълчеше рѫцѣтѣ и се прѣвиваше още отъ болъ.
— Нищо, даскале, отърва се... Видѣ ли нашата Срѣдпя-Гора каква е хубостница?
— Слава Богу, че вамъ нищо не станж, каза Огняновъ.
— Ха, тя не закача старитѣ си познайници.
— Ако питашъ, забѣлѣжи Остенътъ, намъ ни ж испрати Стара-Планина, тая фортуна.... Боримечката не се излъга...
— Боримечката не яде слама!... потвърди гръмогласно самъ Боримечката. Кучето го излая. Гръмливиятъ му гласъ раздражаваше животното.
Огняновъ се взираше въ Ивана съ любопитство. Той неволно правѣше сравнение между него и прозвището му: то му прилѣгаше до нѣмай-кждѣ. Нито можеше да се измисли по́-съотвѣственно име за тоя макрокефалъ, грубъ и полудивъ великанъ, който повече приличаше да е бозалъ отъ мечка, нежели отъ жена. Той гледаше тая несъразмѣрно висока снага, кокаляста, мършава, но силна; тая ѫгловата, длъгнеста, космата глава, съ тѣсно чело и съ малки диви очи, съ грамаденъ носъ, широко развитъ въ ноздритѣ, като у дивацитѣ, и съ уста голѣми — да лапнжтъ свободно единъ заякъ (Боримечката ядѣше и сурово месо); и тия прѣдълги, космати, жилясти ржцѣ, който би расчекнжли единъ левъ, както Херкулесъ. Той бѣше назначенъ повече да се бори съ . диви звѣрове, до който го приближаваше природата, а не да пасе кози — една идилическа работа. Като контрастъ на всичко това, по лицето му се изражаваше една незлобивость, нѣкакво тжпоовче простодушие, което го правѣше смѣшенъ. Никой не би прѣдположилъ, че тая дебелашка, груба, неразвита правственно по видимому натура е способна за привязанность и за по́-човѣшки, нѣжни вълнения... А това бѣше

[original](images/269.jpg)