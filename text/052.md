ПРОДЪЛЖЕНИЕ ОТЪ НОЩЬТА	41

— Пое кое врѣме?

— Тъкмо по два часътъ (по турски).

— Познавашъ ли го?

— Не, но го съжалихъ, защото бѣше голъ и окѫсанъ.

— Какъ лъже сиромаха, каза Нечу прѣзрително.

— Какво, Нечо... който се дави въ морето и за сламка се хваща, прищъпна му съсѣдътъ му.

И беятъ се усмихна лукаво, като че улови една плитка лъжа. Той наздраво бѣше убѣденъ, че дрѣхата бѣше смъкната отъ гърба на самия докторъ. Това увѣряваше и караулътъ.

— Кириакъ ефенди, дай книгитѣ .. а тия книги познавашъ ли ги ?

Докторътъ видѣ единъ вѣстникъ „Независимость“ и една бунтовническа прокламация, печатана. Той отказа.

— Кой ти ги е турилъ тогава въ джоба?

— Казахъ ви, че дрѣхата си харизахъ другиму, може да сѫ негови.

Беятъ се пакъ ухили. Докторътъ чувствуваше, че тая работа зимаше лоша посока за него: искарвахѫ го най-малко въ сношение съ бунтовникъ.

Значи, снощниятъ непознатъ е билъ такъвъ! Камо да знаеше, той би прѣдпазилъ и него и себе си отъ бѣда.

— Повикайте ранения Османа! заповѣда беятъ.

Яви се заптие съ привързана отъ лакътятъ на горѣ рѫка. Той сѫщия бѣше дѣто смъкнѫ дрѣхата отъ плещитѣ на Кралйчътъ, въ който случай биде ударенъ отъ крушума на другаря си. Той бѣше увѣренъ, умишленно, или по заблуждение, че гонениятъ кумита го е ранилъ.

![original](../images/052.jpg)

