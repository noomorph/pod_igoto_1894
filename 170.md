

НА-ГОСТИ У ПОПЪ СТАВРЯ	151

Непознатиятъ бѣгаше бъзло. Види се, че не бѣ чистъ човѣкъ, или се уплаши отъ нечисти. Той скоро зе прѣгнина надъ гонителитѣ си, защото ако дързостьта дава крила на рамената, страхътъ гп туря на краката’. Скоро другаритѣ видѣхж, че гонятъ вѣтъра. Непознатиятъ бѣше се вмъкналъ въ нѣкоя вратня, и никакъвъ шумъ се не чуваше. Тѣ се изсмѣха сега.

— Защо гонихме този бѣденъ човѣчецъ? попита докторътъ.

— Азъ подозирахъ, че е нѣкой агентинъ на Стефчова... тѣ вечерь пръскатъ сатиритѣ. Иска ми се да подхване раницата ми нѣкого.

Соколовъ продължаваше да върви замисленъ.

— Докторе, кадѣ се запилѣ? Тукъ е вратнята на попа, извика му Огняновъ, като почука на вратнята.

Разсѣяниятъ докторъ се повърна назадъ.

Вратнята се отвори и тъмната фигура на дѣ да попа се испрѣчи тамъ.

— Тмците н отверзетсА валсъ! Влазяйте! Докторе! Графе! избърбори попъ Ставри весело.

Както рекохме, Огнянову остана името „Графъ“; само беятъ го наричаше консулъ. Съчувствието, което Геновевиния съпругъ възбуди въ театра, мина на Огнянова и по улицата. Дѣцата го подирвахж съ викове: „графътъ,, графътъ“! и тичаха при него да ги милува по бузитѣ. Дѣдо попъ отъ начало ръмжеше противъ него, но отъ прѣдставлението, Стефчовъ изгуби въ него единъ съюзникъ..

Изъ стаята на чердака се разнасяха звукове отъ флейта. Кога попътъ въведе гоститѣ въ голѣмата стая, тѣ зърнаха тамъ доста гости. Между тѣхъ — Кандовъ, Николай Нетковичъ и Слѣпецътъ. Здрависаха се. Ганчо, синътъ на дѣда попа и другарь на Бойча, донесе още ракия и мезе — зелена трушия, нарѣзана, подѣна съ дървено масло и посипана щедро съ червенъ пиперъ. Флейтата бѣше млъквала.

— Колчо, обади се Николай Нетковичъ, я карай.

![original](images/170.jpg)

