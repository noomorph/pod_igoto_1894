ДВА ПОЛЮСА
257
— Потрай, ще пратимъ тоя мръсникъ па дяволитѣ... Тая вечерь комитетътъ ще рѣши...
— Добрѣ, каза глухо Кандовъ.
— Ахъ, иде! извика Соколовъ като видѣ, че се подава едно хубаво и бѣлолико момче, облѣчено доста прилично въ френски дрѣхи.
Види се, че докторътъ него очакваше, защото се развълнув*а при появлението му.
— Нѣкой боденъ е тозъ? попита студентътъ.
— Да, пардонъ! каза докторътъ и изкокнж изъ вратата.
Когато се завърна, лицето на докторътъ грѣеше отъ задоволство.
— Кой бѣше негова милость? попита Кандовъ, като изглеждаше въ гърба момчето, което си отиваше.
— Пенчо Диамандиевъ, дошелъ си е тия дви отъ Габровската гимназия.
— Какъ, шуреятъ на подлеца Стефчова и синъ на изѣдника Юрдана ? попита Кандовъ; вие сте приятели съ него?
— Приятели не сме, но сме повече нѣщо отъ приятели и братя: ний сме другари, той е членъ на комитета .
III.
Два полюса.
Чорбаджи Юрданъ старѣеше и ослабваше бързо. Една гасстрическа болка, която го бѣ държала много врѣме на леглото, отрази се още по́-силно на характера му и го направи по́-раздражителенъ и нетърпѣлпвъ.
Тая зарань бѣше хубаво врѣмето и той бѣше ходилъ да се расходи до градината, която имаше на края па града. Тая градина, широка и обиколена съ здрави зидове и насадена съ хубави овошки и цвѣтя, плуввала въ прѣспа зеленина, подѣйстова добрѣ па болния старецъ, пе из-
17

[original](images/290.jpg)