
МИСИЯТА СТАВА МЛѢЧНА	173
нѣкаква снага, която позна, че принадлежи на невъзрастенъ човѣкъ, и на уплашения му умъ се стори, че това е страшното момче, което отиваше да вика Огнянова. Той въ изступление го стиснж силно за рѣката, като го теглѣше задъ себе си, па му викаше несъзнателно и бързо: — Ти ли си, бе момче? какъ те викатъ, бе момче? стой на задъ, бе момче! Но тозъ часъ напорътъ на тълпата отзадъ ги раздѣли. Николчо бѣше въ отчаяние. Бѣдната му благородна душа попитваше страшни страдания. Той чувствуваше съ ужасъ, че живота на Огнянова виси па косъмъ, и тоя косъмъ е той -- Колчо — слабъ, нищоженъ, изгубенъ, почти невидимъ въ това море отъ хора. А херувикото вече идѣше къмъ края си... Тоя Хаджи Атанасий, другъ пжть тъй проточенъ и бавенъ въ пѣянето си, сега му се вардѣше ужасно бързъ! Какво да стори? Въ минути критически иджтъ и крайни рѣшения. Колчо се развика съ отчаянъ гласъ:
— Отворѣте пжть, хора! умирамъ! умирамъ, изджхвамъ, майчице! и заблъска гърбоветѣ отъ прѣдѣ си. При тия викове всѣки ударенъ отзади се отмѣстяше съ голѣма мяка за да пропусне нещастния умирающъ слѣпецъ: никой не искаше да му издъхне на гърба. По този начинъ Колчо полу-живъ еле се дотътрази до трона, дѣто бѣше Огняновъ. Той го намѣри безъ да пита нѣкого, такава е чудната сила на инстинкта у лишенитѣ отъ зрѣние. Той улови съ пълна самоувѣренность една пола и попита ниско:
— Вий ли сте, бай Бойчо?
— Какво е? отговори Огняновъ.
— Наведи се!
Огняновъ си тури ухото на устата му.
Когато си дигнж главата той бѣше блѣдъ.
Една минута той мислѝ. Страшно напрегнжтитѣ жили на слѣпитѣ му очи, издаваха силна умственна работа.
Той се пакъ наведе и пришушнж нѣщо на Колча. Па слѣзе отъ трона, промъкна се напрѣдъ и се

[original](images/196.jpg)